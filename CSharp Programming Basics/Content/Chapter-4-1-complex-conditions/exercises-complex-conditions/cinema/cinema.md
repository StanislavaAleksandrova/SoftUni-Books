### Задача: кино

В една кинозала столовете са наредени в **правоъгълна** форма в **r** реда и **c** колони. Има три вида прожекции с билети на **различни** цени:

* **Premiere** – премиерна прожекция, на цена **12.00** лева.
* **Normal** – стандартна прожекция, на цена **7.50** лева.
* **Discount** – прожекция за деца, ученици и студенти на намалена цена от **5.00** лева.

Напишете програма, която въвежда **тип прожекция** (стринг), брой **редове** и брой **колони** в залата (цели числа) и изчислява **общите приходи** от билети при **пълна зала**. Резултатът да се отпечата във формат като в примерите по-долу - с 2 цифри след десетичния знак.

#### Примерен вход и изход

|Вход|Изход|Вход|Изход|
|----|-----|----|-----|
|Premiere<br>10<br>12|1440.00 leva|Normal<br>21<br>13|2047.50 leva|