### Задача: волейбол

Влади е студент, живее в София и си ходи от време на време до родния град. Той е много запален по волейбола, но е зает през работните дни и играе **волейбол** само през **уикендите** и в **празничните дни**. Влади играе **в София** всяка **събота**, когато **не е на работа** и **не си пътува до родния град**, както и в **2/3 от празничните дни**. Той пътува до **родния си град h пъти** в годината, където играе волейбол със старите си приятели в **неделя**. Влади **не е на работа 3/4 от уикендите**, в които е в София. Отделно, през **високосните години** Влади играе с **15% повече** волейбол от нормалното. Приемаме, че годината има точно **48 уикенда**, подходящи за волейбол. 
Напишете програма, която изчислява **колко пъти Влади е играл волейбол** през годината. **Закръглете резултата** надолу до най-близкото цяло число (напр. 2.15 -> 2; 9.95 -> 9).

Входните данни се четат от конзолата:

* Първият ред съдържа думата “**leap**” (високосна година) или “**normal**” (нормална година с 365 дни).
* Вторият ред съдържа цялото число **p** – брой празници в годината (които не са събота или неделя).
* Третият ред съдържа цялото число **h** – брой уикенди, в които Влади си пътува до родния град.

#### Примерен вход и изход

|Вход|Изход|Вход|Изход|
|-----|-----|-----|-----|
|leap<br>5<br>2|45|normal<br>3<br>2|38|

|Вход|Изход|Вход|Изход|
|-----|-----|-----|-----|
|normal<br>11<br>6|44|leap<br>0<br>1|41|