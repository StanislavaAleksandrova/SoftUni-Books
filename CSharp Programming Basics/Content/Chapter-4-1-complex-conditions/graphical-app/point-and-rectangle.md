### Задача: * точка и правоъгълник – графично (GUI) приложение

Задачата, която си поставяме е да се разработи графично (**GUI**) приложение за **визуализация на точка и правоъгълник**. Приложението трябва да изглежда приблизително по следния начин:

![](/assets/chapter-4-images/14.Point-in-rectangle-gui-01.png)

![](/assets/chapter-4-images/14.Point-in-rectangle-gui-02.png)

![](/assets/chapter-4-images/14.Point-in-rectangle-gui-03.png)

От контролите вляво се задават координатите на **два от ъглите на правоъгълник** (десетични числа) и координатите на **точка**. Приложението **визуализира графично** правоъгълника и точката и изписва дали точката е **вътре** в правоъгълника (**Inside**), **вън** от него (**Outside**) или на някоя от стените му (**Border**).
Приложението **премества и мащабира** координатите на правоъгълника и точката, за да бъдат максимално големи, но да се събират в полето за визуализация в дясната страна на приложението.

<table><tr><td><img src="/assets/alert-icon.png" style="max-width:50px" /></td>
<td>Внимание: това приложение е значително <b>по-сложно</b> от предходните графични приложения, които разработвахме до сега, защото изисква ползване на функции за чертане и нетривиални изчисления за преоразмеряване и преместване на правоъгълника и точката. Следват инструкции за изграждане на приложението стъпка по стъпка.</td>
</tr></table>