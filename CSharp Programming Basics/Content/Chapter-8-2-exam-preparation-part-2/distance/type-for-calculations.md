#### Избор на тип за изчисленията

За **извършване** на **пресмятанията** избираме да използваме тип **`decimal`**.

<table>
<tr>
<td width=10%><img src="/assets/alert-icon.png" style="max-width:50px" /></td>
<td>Типът данни за реални числа с десетична точност в <b>C#</b> е 128-битовият тип <b><code>decimal</code></b>. Той има <b>точност</b> от <b>28 до 29</b> десетични цифри. <b>Минималната</b> му стойност е <b>-7.9×10^28</b>, а <b>максималната</b> е <b>+7.9×10^28</b>. Стойността му по подразбиране е <b>0.0m</b> или <b>0.0M</b>. Символът <b><code>m</code></b> накрая указва изрично, че числото е от тип <b><code>decimal</code></b> (по <b>подразбиране</b> всички реални числа са от тип <b><code>double</code></b>). Най-близките до <b>0</b> числа, които могат да бъдат записани в <b><code>decimal</code></b>, са <b>±1.0 × 10^-28</b>. Видно е, че <b><code>decimal</code> не може</b> да съхранява <b>много големи</b> положителни и отрицателни числа (например със стотици цифри), нито стойности <b>много близки до 0</b>. За сметка на това този тип почти <b>не прави грешки</b> при финансови пресмятания, защото представя числата като <b>сума от степени на числото 10</b>, при което <b>загубите</b> от закръгляния са много <b>по-малки</b>, отколкото когато се използва двоично представяне. Реалните числа от тип <b><code>decimal</code></b> са изключително <b>удобни за пресмятания с пари</b> – изчисляване на приходи, задължения, данъци, лихви и т.н.
</td>
</tr>
</table>

**Повече** за различните **типове** данни в езика C# може да прочетете тук:

[https://introprogramming.info/intro-csharp-book/read-online/glava2-primitivni-tipove-i-promenlivi/\#\_Toc298863935](https://introprogramming.info/intro-csharp-book/read-online/glava2-primitivni-tipove-i-promenlivi/#_Toc298863935)
