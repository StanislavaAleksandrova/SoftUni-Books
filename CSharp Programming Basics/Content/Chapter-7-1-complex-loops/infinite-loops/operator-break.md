### Оператор break

Вече знаем, че безкрайният цикъл изпълнява определен код до безкрайност, но какво става, ако желаем в определен момент при дадено условие, да излезем принудително от цикъла? На помощ идва операторът **`break`**, в превод - **спри, прекъсни**.

<table><tr><td><img src="/assets/alert-icon.png" style="max-width:50px" /></td>
<td>Операторът <b><code>break</code></b> спира изпълнението на цикъла към момента, в който е извикан, и продължава от първия ред след края на цикъла. Това означава, че текущата итерация на цикъла няма да бъде завършена до край и съответно останалата част от кода в тялото на цикъла няма да се изпълни.</td>
</tr></table>
