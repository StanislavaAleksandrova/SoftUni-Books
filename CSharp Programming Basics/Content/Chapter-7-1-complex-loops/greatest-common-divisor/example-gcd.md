### Пример: най-голям общ делител (НОД)

Да се въведат **цели** числа **a** и **b** и да се намери **НОД(a, b)**.

Ще решим задачата чрез **алгоритъма на Евклид**:

* Създаваме променливи **`a`** и **`b`**, на които присвояваме **целочислени** стойности, взети от входа на конзолата.
* За условие на цикъла слагаме израз, който е **`true`**, ако числото **`b`** **е различно** от **0**.
* В **тялото на цикъла** следваме указанията от псевдо кода:
   * Създаваме временна променлива, на която присвояваме **текущата** стойност на **`b`**.
   * Присвояваме нова стойност на **`b`**, която е остатъка от делението на **`a`** и **`b`**.
   * На променливата **`a`** присвояваме **предишната** стойност на променливата **`b`**.
* След като цикълът приключи и сме установили НОД, го отпечатваме на екрана.

![](/assets/chapter-7-images/07.GCD-01.png)

#### Тестване в Judge системата

Тествайте решението си тук: [https://judge.softuni.org/Contests/Practice/Index/514#6](https://judge.softuni.org/Contests/Practice/Index/514#6).