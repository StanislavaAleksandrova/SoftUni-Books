### Какво представлява while цикълът?

В програмирането **`while` цикълът** се използва, когато искаме да **повтаряме** извършването на определена логика, докато **е в сила дадено условие**. Под "**условие**", разбираме всеки **израз**, който връща **`true`** или **`false`**. Когато **условието** стане **грешно**, **`while`** цикълът **прекъсва** изпълнението си и програмата **продължава** с изпълнението на останалия код след цикъла. Конструкцията за **`while` цикъл** изглежда по този начин:

![](/assets/chapter-7-images/00.While-loop-01.png)

Следва поредица от примерни задачи, решението на които ще ни помогне да разберем по-добре употребата на **`while`** цикъла.