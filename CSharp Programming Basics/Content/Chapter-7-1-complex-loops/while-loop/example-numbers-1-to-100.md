### Пример: число в диапазона [1 … 100]

Да се въведе цяло число в диапазона [**1 … 100**]. Ако въведеното число е невалидно, да се въведе отново. В случая, за невалидно число ще считаме всяко такова, което **не е** в зададения диапазон.

За да решим задачата, можем да използваме следния алгоритъм:

* Създаваме променлива **`num`**, на която присвояваме целочислената стойност, получена от входа на конзолата.
* За условие на цикъла слагаме израз, който е **`true`**, ако числото от входа **не е** в диапазона посочен в условието.
* В **тялото на цикъла**: отпечатваме съобщение със съдържание "**Invalid number!**" на конзолата, след което присвояваме нова стойност за **`num`** от входа на конзолата.
* След като вече сме валидирали въведеното число, извън тялото на цикъла отпечатваме стойността на числото.

Ето и примерна реализация на алгоритъма чрез **`while` цикъл**:

![](/assets/chapter-7-images/06.Numbers-in-range-1..100-01.png)

#### Тестване в Judge системата

Тествайте решението си тук: [https://judge.softuni.org/Contests/Practice/Index/514#5](https://judge.softuni.org/Contests/Practice/Index/514#5).