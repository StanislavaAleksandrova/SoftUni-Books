### Пример: редица числа 2k+1

Да се напише програма, която отпечатва всички **числа ≤ n** от редицата: **1, 3, 7, 15, 31, …**, като приемем, че всяко следващо число = **предишно число \* 2 + 1**.

Ето как можем да решим задачата:

* Създаваме променлива **`num`** за текущото число, на която присвояваме начална **стойност 1**.
* За условие на цикъла слагаме **текущото число <= n**.
* В **тялото на цикъла**: отпечатваме стойността на текущото число и увеличаваме текущото число, използвайки формулата от условието на задачата.

Ето и примерна реализация на описаната идея:

![](/assets/chapter-7-images/05.Numbers-2k+1-01.png)
 
#### Тестване в Judge системата

Тествайте решението си тук: [https://judge.softuni.org/Contests/Practice/Index/514#4](https://judge.softuni.org/Contests/Practice/Index/514#4).