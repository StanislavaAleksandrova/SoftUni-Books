## Вложени цикли и операторът break

След като вече научихме какво са **вложените цикли** и как работи операторът **`break`**, е време да разберем как работят двете заедно. За по-добро разбиране, нека стъпка по стъпка да напишем **програма**, която трябва да направи всички възможни комбинации от **двойки числа**. Първото число от комбинацията е нарастващо от 1 до 3, а второто е намаляващо от 3 до 1. Задачата трябва да продължи изпълнението си, докато **`i + j`** **не** е равно на 2 (т.е. **`i = 1`** и **`j = 1`**).

Желаният резултат е:

![](/assets/chapter-7-images/00.Nested-and-break-desired-result-01.png)