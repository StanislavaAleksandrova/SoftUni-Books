#### Насоки и подсказки

Можем да решим задачата с **два вложени цикъла** и малко изчисления в тях:

* Четем от конзолата размера на таблицата в целочислена променлива **`n`**.
* Създаваме **`for`** цикъл, който ще отговаря за редовете в таблицата. Наименуваме променливата на цикъла **`row`** и ѝ задаваме начална **стойност 0**. За условие слагаме **`row < n`**. Размерът на стъпката е 1.
* В **тялото на цикъла** създаваме вложен **`for`** цикъл, който ще отговаря за колоните в таблицата. Наименуваме променливата на цикъла **`col`** и ѝ задаваме начална **стойност 0**. За условие слагаме **`col < n`**. Размерът на стъпката е 1.
* В **тялото на вложения цикъл**:
   * Създаваме променлива **`num`**, на която присвояваме резултата от **текущият ред + текущата колона + 1** (+1, тъй като започваме броенето от 0).
   * Правим проверка за **`num > n`**. Ако **`num`** е **по-голямо** от n, присвояваме нова стойност на **`num`** равна на **два пъти n - текущата стойност за `num`**. Това правим с цел да не превишаваме **`n`** в никоя от клетките на таблицата.
    * Отпечатваме числото от текущата клетка на таблицата.
* Отпечатваме **празен ред** във външния цикъл, за да преминем на следващия ред.