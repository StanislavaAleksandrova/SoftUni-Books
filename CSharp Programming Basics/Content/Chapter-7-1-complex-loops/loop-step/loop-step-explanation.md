### Какво представлява стъпката?

**Стъпката** е тази **част** от конструкцията на **`for`** цикъла, която указва с **колко** да се **увеличи** или **намали** стойността на **водещата** му променлива. Тя се декларира последна в скелета на **`for`** цикъла.

Най-често е с **размер `1`** и в такъв случай, вместо да пишем **`i += 1`** или **`i -= 1`**, можем да използваме операторите 
**`i++`** или **`i--`**. Ако искаме стъпката ни да е **различна от 1**, при увеличение използваме оператора **`i +=` + `размера на стъпката`**, а при намаляване **`i -=` + `размера на стъпката`**. При стъпка 10, цикълът би изглеждал по следния начин: 

![](/assets/chapter-7-images/00.Step-explanation-01.png)

Следва поредица от примерни задачи, решението на които ще ни помогне да разберем по-добре употребата на **стъпката** във **`for`** цикъл.