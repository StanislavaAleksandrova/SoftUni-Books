#### Финално тестване на приложението

След промяната в кода на изгледа стартираме с [**Ctrl+F5**] и **тестваме** играта отново:

![](/assets/chapter-7-images/15.Fruits-16.png)

Този път при уцелване на динамит, трябва да се появи дясната картинка и да се позволява единствено действието "нова игра" (бутонът [**New Game**]).

Сложно ли беше? Успяхте ли да направите играта? Ако не сте успели, спокойно, това е сравнително сложен проект, който включва голяма доза не изучавана материя. Ако искате уеб игричката да ви тръгне в ръцете, **гледайте видеото** в началото на тази глава и следвайте стъпките от него. Там приложението е направено на живо с много обяснения. Или питайте за конкретни проблеми във **форума на СофтУни**: https://softuni.bg/forum.