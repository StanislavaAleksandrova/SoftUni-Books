#### Стреляне по плодовете

За стрелянето по плодовете е нужно да добавим действията [**Reset**] и [**Fire Top**] / [**Fire Bottom**] в контролера **`HomeController.cs`**:

![](/assets/chapter-7-images/15.Fruits-12.png) 

Горният код дефинира три действия:
*	**`Reset()`** – стартира нова игра, като генерира ново случайно игрално поле с плодове и експлозиви, нулира точките на играча и прави играта валидна **(`gameOver = false`)**. Това действие е доста просто и може да се тества веднага с [**Ctrl+F5**], преди да се напишат другите.
*	**`FireTop(position)`** – стреля по ред **0** на позиция **`position`** (число от 0 до 100). Извиква се стреляне в посока **надолу** (+1) от ред **`0`** (най-горния). Самото стреляне е по-сложно като логика и ще бъде разгледано след малко.
*	**`FireBottom(position)`** – стреля по ред **2** на позиция **`position`** (число от 0 до 100). Извиква се стреляне в посока **нагоре** (-1) от ред **2** (най-долния).