#### Подготовяне на плодовете за визуализация

Сега трябва да подготвим плодовете за рисуване в изгледа (view). Добавяме следния код в контролера: **`Controllers/HomeController.cs`**:

![](/assets/chapter-7-images/15.Fruits-06.png) 

Горният код дефинира полета за **брой редове, брой колони**, за **таблицата с плодовете** (игралното поле), за натрупаните от играча **точки** и информация дали играта е активна или е **свършила** (поле **`gameOver`**). Игралното поле е с размери 9 колони на 3 реда и съдържа за всяко поле текст какво има в него: **`apple`, `banana`, `orange`, `kiwi`, `empty` или `dynamite`**.
Главното действие **`Index()`** подготвя игралното поле за чертане като записва във **`ViewBag`** структурата елементите на играта и извиква изгледа, който ги чертае в страницата на играта в уеб браузъра като HTML.