#### Визуализация на плодовете

Чертане на плодовете в **`Index.cshtml`**:

За да **начертаем игралното поле** с подовете, трябва да завъртим **два вложени цикъла** (за редовете и за колоните). Всеки ред се състои от 9 на брой картинки, всяка от които съдържа **`apple`, `banana`** или друг плод, или празно **`empty`**, или динамит **`dynamite`**. Картинките се чертаят като се отпечата HTML таг за вмъкване на картинка от вида на **`<img src="/images/apple.png" />`**. Девет картинки се подреждат една след друга на всеки от редовете, а след тях се преминава на нов ред с **`<br>`**. Това се повтаря три пъти за трите реда. Накрая се отпечатват точките на играча. Ето как изглежда **кодът** за чертане на игралното поле и точките:

![](/assets/chapter-7-images/15.Fruits-09.png) 

Обърнете внимание на жълтите символи **`@`** – те служат за превключване между езика **C#** и езика **HTML** и идват от **Razor** синтаксиса за рисуване на динамични уеб страници.