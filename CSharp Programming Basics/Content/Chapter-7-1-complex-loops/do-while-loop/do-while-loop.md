## Do-while цикъл

Следващият цикъл, с който ще се запознаем, е **`do-while`**, в превод - **прави-докато**. По структура, той наподобява **`while`**, но има съществена разлика между тях. Тя се състои в това, че **`do-while`** ще изпълни тялото си **поне веднъж**. Защо се случва това? В конструкцията на **`do-while`** цикъла, **условието** винаги се проверява **след** тялото му, което от своя страна гарантира, че при **първото завъртане** на цикъла, кодът ще се **изпълни**, а **проверката за край на цикъл** ще се прилага върху всяка **следваща** итерация на **`do-while`**. 

![](/assets/chapter-7-images/00.Do-while-01.png)

Следва обичайната поредица от примерни задачи, чиито решения ще ни помогнат да разберем по-добре **`do-while`** цикъла.
