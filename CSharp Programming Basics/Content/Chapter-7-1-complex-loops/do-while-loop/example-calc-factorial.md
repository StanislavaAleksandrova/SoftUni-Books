### Пример: изчисляване на факториел

За естествено число **n** да се изчисли **n! = 1 \* 2 \* 3 \* … \* n**. Например, ако **n = 5**, то резултатът ще бъде: **5!** = 1 \* 2 \* 3 \* 4 \* 5 = **120**.

Ето как по-конкретно можем да пресметнем факториел:

* Създаваме променливата **`n`**, на която присвояваме целочислена стойност взета от входа на конзолата.
* Създаваме още една променлива - **`fact`**, чиято начална стойност е 1. Нея ще използваме за изчислението и съхранението на факториела.
* За условие на цикъла ще използваме **`n > 1`**, тъй като всеки път, когато извършим изчисленията в тялото на цикъла, ще намаляваме стойността на **`n`** с 1.
* В тялото на цикъла:
   * Присвояваме нова стойност на **`fact`**, която е резултат от умножението на текущата стойност на **`fact`** с текущата стойност на **`n`**.
   * Намаляваме стойността на **`n`** с **-1**.
* Извън тялото на цикъла отпечатваме крайната стойност на факториела.

![](/assets/chapter-7-images/08.Factorial-01.png)

#### Тестване в Judge системата

Тествайте решението си тук: [https://judge.softuni.org/Contests/Practice/Index/514#7](https://judge.softuni.org/Contests/Practice/Index/514#7).