#### Проверяване дали студентът е пристигнал навреме или е закъснял

Следващата ни стъпка е да направим необходимите **проверки и изчисления**, като накрая ще изведем резултата от тях. Нека разделим изхода на **две** части: 

- Първо да покажем кога е пристигнал студентът - дали е **подранил**, **закъснял** или е пристигнал **навреме**. За целта ще се спрем на **`if-else`** конструкция. 
- След това ще покажем **времевата разлика**, ако студентът пристигне в **различно време** от началния **час на изпита**.

С цел да спестим една допълнителна проверка (**`else`**), можем по подразбиране да приемем, че студентът е закъснял. 

След което, съгласно условието, проверяваме дали разликата във времената е **повече от 30 минути**. Ако това е така, приемаме, че е **подранил**. Ако не влезем в първото условие, то следва да проверим само дали **разликата е по-малка или равна на нула (**`<= 0`**)**, с което проверяваме условието, студентът да е дошъл в рамките на от **0 до 30 минути** преди изпита. 

При всички останали случаи приемаме, че студентът е **закъснял**, което сме направили **по подразбиране**, и не е нужна допълнителна проверка.

![](/assets/chapter-4-2-images/01.On-time-for-the-exam-06.png)
