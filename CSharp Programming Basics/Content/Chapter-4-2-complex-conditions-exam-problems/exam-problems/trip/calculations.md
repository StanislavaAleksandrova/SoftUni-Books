#### Изчисления

Нека си създадем и инициализираме нужните за логиката и изчисленията променливи.

![](/assets/chapter-4-2-images/02.Trip-02.png)

Подобно на примера в предната задача, можем да инициализираме променливите с някои от изходните резултати - с цел спестяване на допълнително инициализиране.

Разглеждайки отново условието на задачата забелязваме, че основното разпределение за това къде ще почиваме се определя от **стойността на подадения бюджет**, т.е. основната ни логика се разделя на два случая: 
* Ако бюджетът е **по-малък** от дадена стойност.
* Ако е **по-малък** от друга стойност, или е **повече** от дадена гранична стойност. 

Спрямо това как си подредим логическата схема (в какъв ред ще обхождаме граничните стойности), ще имаме повече или по-малко проверки в условията. **Помислете защо!**

След това е необходимо да направим проверка за стойността на **подадения сезон**. Спрямо нея ще определим какъв процент от бюджета ще бъде похарчен, както и къде ще почива програмистът - в **хотел** или на **къмпинг**.
