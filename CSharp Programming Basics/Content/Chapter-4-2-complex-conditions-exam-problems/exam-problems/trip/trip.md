## Задача: пътешествие

Странно, но повечето хора си плануват от рано почивката. Млад програмист разполага с **определен бюджет** и свободно време в даден **сезон**.

Напишете програма, която да приема **на входа бюджета и сезона**, а **на изхода** да изкарва **къде ще почива** програмистът и **колко ще похарчи**.

**Бюджетът определя дестинацията, а сезонът определя колко от бюджета ще бъде изхарчен**. Ако е **лято**, ще почива на **къмпинг**, а **зимата - в хотел**. Ако е в **Европа**, **независимо от сезона**, ще почива в **хотел**. Всеки **къмпинг** или **хотел**, **според дестинацията**, има **собствена цена**, която отговаря на даден **процент от бюджета**:

- При **100 лв. или по-малко** – някъде в **България**.
  - **Лято** – **30%** от бюджета.
  - **Зима** – **70%** от бюджета.
- При **1000 лв. или по малко** – някъде на **Балканите**.
  - **Лято** – **40%** от бюджета.
  - **Зима** – **80%** от бюджета.
- При **повече от 1000 лв**. – някъде из **Европа**.
  - При пътуване из Европа, независимо от сезона, ще похарчи **90% от бюджета**.

### Входни данни

Входът се чете от конзолата и се състои от **два реда**:

- На **първия** ред получаваме **бюджета** - **реално число** в интервал [**10.00 … 5000.00**].
- На **втория** ред – **един** от двата възможни сезона: "**summer**" или "**winter**".

### Изходни данни

На конзолата трябва да се отпечатат **два реда**.

- На **първи** ред – "**Somewhere in {дестинация}**" измежду "**Bulgaria**", "**Balkans**" и "**Europe**".
- На **втори** ред – "{**Вид почивка**} – {**Похарчена сума**}".
  - **Почивката** може да е между "**Camp**" и "**Hotel**".
  - **Сумата** трябва да е **закръглена с точност до втория символ след десетичния знак**.

### Примерен вход и изход

| Вход | Изход |
|---|---|
|50<br>summer|Somewhere in Bulgaria<br>Camp - 15.00|
|75<br>winter|Somewhere in Bulgaria<br>Hotel - 52.50|
|312<br>summer|Somewhere in Balkans<br>Camp - 124.80|
|678.53<br>winter|Somewhere in Balkans<br>Hotel - 542.82|
|1500<br>summer|Somewhere in Europe<br>Hotel - 1350.00|
