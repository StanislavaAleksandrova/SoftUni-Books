### Насоки и подсказки

Типично, както и при другите задачи, можем да разделим решението на няколко части: четене на входните данни, изчисления, отпечатване на резултата.

#### Обработка на входните данни

Прочитайки внимателно условието разбираме, че очакваме **два** реда с входни данни. Първият параметър е **реално число**, за което е добре да изберем подходящ тип на променливата. За по-голяма точност в изчисленията ще се спрем на **`decimal`** като тип за бюджета, а за сезона - **`string`**. 

![](/assets/chapter-4-2-images/02.Trip-01.png)

<table><tr><td><img src="/assets/alert-icon.png" style="max-width:50px" /></td>
<td>Винаги преценявайте какъв **тип стойност** се подава при входните данни, както и към какъв тип трябва да бъдат конвертирани тези данни, за да работят правилно създадените от вас програмни конструкции!</td>
</tr></table>

**Пример**: Когато в задачата е необходимо да направите парични изчисления, използвайте **`decimal`** за по-голяма точност.