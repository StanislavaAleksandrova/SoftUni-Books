#### Премахването на повтарящи се букви

След като имаме вече готовия низ, трябва да премахнем всички повтарящи се символи. Ще направим тази операция, като **добавяме буквите от ляво надясно в нов низ и всеки път преди да добавим буква ще проверяваме дали вече я има** - ако я има ще я пропускаме, а ако я няма ще я добавяме. За начало ще добавим първата буква към началния стринг.

![](/assets/chapter-9-images/03.Five-special-letters-05.png)

След това ще направим същото и с останалите 4, проверявайки всеки път дали ги има със следното условие и метода **`.IndexOf(…)`**. Това може да стане с цикъл по **`fullWord`** (оставяме това на читателя за упражнение), а може да стане и по мързеливия начин с copy-paste.

![](/assets/chapter-9-images/03.Five-special-letters-06.png)

Методът **`.IndexOf(…)`** връща **индекса на конкретния елемент, ако бъде намерен или **`-1`**, ако елементът не бъде намерен**. Следователно всеки път, когато получим **`-1`**, ще означава, че все още нямаме тази буква в новия низ с уникални букви и можем да я добавим, а ако получим стойност различна от **`-1`**, ще означава, че вече имаме буквата и няма да я добавяме.
