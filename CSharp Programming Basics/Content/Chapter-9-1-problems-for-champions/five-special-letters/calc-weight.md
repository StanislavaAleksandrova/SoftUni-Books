#### Пресмятане на теглото

Пресмятането на теглото е просто **обхождане на уникалната дума** (**`word`**), получена в миналата стъпка, като за всяка буква трябва да вземем теглото ѝ и да я умножим по позицията. За всяка буква в обхождането трябва да пресметнем с каква стойност ще умножим позицията ѝ, например чрез използването на **`switch`** конструкция.

![](/assets/chapter-9-images/03.Five-special-letters-07.png)

След като имаме стойността на дадената буква, следва да я **умножим по позицията ѝ**. Тъй като индексите в стринга се различават с 1 от реалните позиции, т.е. индекс 0 е позиция 1, индекс 1 е позиция 2 и т.н., ще добавим 1 към индексите.

![](/assets/chapter-9-images/03.Five-special-letters-08.png)

Всички получени междинни резултати трябва да бъдат добавени към **обща сума за всяка една буква от 5-буквената комбинация**.
