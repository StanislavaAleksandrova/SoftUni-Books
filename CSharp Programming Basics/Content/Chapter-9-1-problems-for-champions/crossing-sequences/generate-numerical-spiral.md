#### Генериране на числова спирала

Трябва да измислим **зависимост** между числата в числовата спирала, за да можем лесно да генерираме всяко следващо число, без да се налага да разглеждаме матрици и тяхното обхождане. Ако разгледаме внимателно картинката от условието, можем да забележим, че **на всеки 2 "завоя" в спиралата числата, които прескачаме, се увеличават с 1**, т.е. от *5 до 7* и от *7 до 9* не се прескача нито 1 число, а директно **събираме със стъпката** на редицата. От *9 до 13* и от *13 до 17* прескачаме едно число, т.е. събираме два пъти стъпката. От *17 до 23* и от *23 до 29* прескачаме две числа, т.е. събираме три пъти стъпката и т.н.

Така виждаме, че при първите две имаме **`последното числото + 1 * стъпката`**, при следващите две събираме с **`2 * стъпката`** и т.н.
Всеки път, когато искаме да стигнем до следващото число от спиралата, ще трябва да извършваме такива изчисления.


![](/assets/chapter-9-images/01.Crossing-sequences-04.png)

Това, за което трябва да се погрижим, е **на всеки две числа нашият множител** (нека го наречем "коефициент") **да се увеличава с 1** (**`spiralStepMul++`**), което може да се постигне с проста проверка (**`spiralCount % 2 == 0`**). Целият код от генерирането на спиралата в **масив** е даден по-долу.

![](/assets/chapter-9-images/01.Crossing-sequences-05.png)
