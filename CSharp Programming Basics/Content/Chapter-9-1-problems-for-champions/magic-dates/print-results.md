### Отпечатване на изхода

След като имаме пресметнато теглото на дадена дата, трябва **да проверим дали съвпада с търсеното от нас магическо тегло**, за да знаем, дали трябва да се принтира или не. Проверката може да се направи със стандартен **`if`** блок, като трябва да се внимава при принтирането датата да е в правилния формат.

![](/assets/chapter-9-images/02.Magic-dates-06.png)

За отпечатването на датите имаме два варианта:

* Първият начин е да използваме метода **`.ToString(…)`**, на който можем да **подадем формат на датата**, т.е. дали дните да се изписват с водеща нула или не, дали месеците да се изписват с водещи нули или не, с думи или с цифри, с кратък запис или с пълно име и т.н.

![](/assets/chapter-9-images/02.Magic-dates-07.png)

* Вторият вариант е да вземем отделните компоненти на датата **`Day`**, **`Month`** и **`Year`**, както направихме при пресмятането, и да си оформим изхода чрез **форматиращ стринг**.

![](/assets/chapter-9-images/02.Magic-dates-08.png)

***Внимание***: тъй като обхождаме датите от началната година към крайната, те винаги ще бъдат подредени във възходящ ред, както е по условие.

И накрая, ако не сме намерили нито една дата, отговаряща на условията, ще имаме **`false`** стойност във **`found`** променливата и ще можем да отпечатаме **`No`**.

![](/assets/chapter-9-images/02.Magic-dates-09.png)

### Тестване в Judge системата

Тествайте решението си тук: [https://judge.softuni.org/Contests/Practice/Index/518#1](https://judge.softuni.org/Contests/Practice/Index/518#1).