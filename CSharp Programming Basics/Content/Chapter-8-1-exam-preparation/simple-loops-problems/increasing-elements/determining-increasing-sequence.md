#### Определяне на нарастваща редица

Започваме да въртим числата и проверяваме дали настоящото число **`а`** е по-голямо от предходното **`aPrev`**. Ако това е изпълнено, значи редицата **е нарастваща** и трябва да увеличим броя ѝ с **1**. Това запазваме в променливата, която следи дължината на редицата, в която се намираме в момента, а именно - **`countCurrentLongest`**. Ако числото **`а`** **не е по-голямо** от предходното, това означава, че започва **нова редица** и трябва да стартираме броенето от **1**. Накрая, след всички проверки, **`aPrev`** става **числото**, което използваме **в момента**, и започваме цикъла от начало със **следващото** въведено **`а`**.

Ето и примерна реализация на описания алгоритъм:

![](/assets/chapter-8-1-images/08.Increasing-numbers-02.png)