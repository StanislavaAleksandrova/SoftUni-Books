#### Изчисляване на времето за игра

След като вече имаме **количествата дни за игра**, то вече можем да **изчислим времето за игра** на Том в минути. Неговата **стойност е равна** на **резултата от умножението на работните дни по 63** минути (в условието е зададено, че в работни дни, времето за игра е 63 минути на ден) **събран с резултата от умножението на почивните дни по 127** минути (в условието е зададено, че в почивните дни, времето за игра е 127 минути на ден).

![](/assets/chapter-3-2-images/03.Sleepy-tom-cat-03.png)

В условието на задачата за изхода виждаме, че ще трябва да **разпечатаме разликата** между двете стойности в **часове** и **минути**. За тази цел от **общото** време за игра ще **извадим** нормата от **30 000** минути и получената разлика ще **запишем** в **нова** променлива. След това тази променлива ще **разделим целочислено** на 60, за да получим **часовете**, а след това, за да открием колко са **минутите** ще използваме **модулно деление с оператора `%`**, като отново ще разделим променливата на разликата с 60. 

Тук трябва да отбележим, че ако полученото количество **време игра** на Том е **по-малко** от **30 000**, при **изваждането** на нормата от него ще получим **число с отрицателен знак**. За да **неутрализираме** знака в двете деления по-късно, ще използваме **метода `Math.Abs(…)`** при намирането на разликата.

![](/assets/chapter-3-2-images/03.Sleepy-tom-cat-04.png)