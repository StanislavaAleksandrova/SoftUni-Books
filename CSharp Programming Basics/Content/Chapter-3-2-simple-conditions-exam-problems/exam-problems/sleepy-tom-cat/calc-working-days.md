#### Изчисляване на работното време

За да решим задачата, **първо** трябва да изчислим колко **общо минути** стопанинът на Том си играе с него. От условието виждаме, че освен в **почивните дни**, поспаливата котка трябва да си играе и в **работните** за стопанина му. **Числото**, което прочитаме от конзолата, е това на **почивните дни**. 

Следващата ни стъпка е с помощта на това число да **изчислим** колко са **работните дни** на стопанина, тъй като без тях не можем да стигнем до **общото количество минути за игра**. Щом общият брой на дните в годината е ***365***, а броят на почивните дни е **Х**, то това означава, че броят на работните дни е **365 - X**. **Разликата** ще запазим в нова променлива, която ще използваме **само** за тази **стойност**.

![](/assets/chapter-3-2-images/03.Sleepy-tom-cat-02.png)