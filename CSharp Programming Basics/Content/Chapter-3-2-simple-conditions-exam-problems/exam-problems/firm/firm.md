## Задача: фирма

Фирма **получава заявка за изработването на проект, за който са необходими** определен брой часове. Фирмата разполага с **определен брой дни**. **През 10% от дните служителите** са на обучение и **не могат да работят** по проекта. Един нормален **работен ден във фирмата е 8 часа**. Проектът е важен за фирмата и всеки служител задължително работи по проекта в **извънработно време по 2 часа на ден**.

**Часовете** трябва да са **закръглени към по-ниско цяло число** (например → **6.98 часа** се закръглят на **6 часа**).

Напишете програма, която изчислява дали **фирмата може да завърши проекта навреме** и **колко часа не достигат или остават**.

### Входни данни

Входът се чете от **конзолата** и съдържа **точно 3 реда**:
* На **първия** ред са **необходимите часове** – **цяло число в интервала** [**0 … 200 000**].
* На **втория** ред са **дните, с които фирмата разполага** – **цяло число в интервала** [**0 … 20 000**].
* На **третия** ред е **броят на всички служители** – **цяло число в интервала** [**0 … 200**].

### Изходни данни

Да се **отпечата** на конзолата **един ред**:
* Ако **времето е достатъчно**:
  * **"Yes!{оставащите часове} hours left."**.
* Ако  **времето НЕ Е достатъчно**:
  * **"Not enough time!{недостигащите часове} hours needed."**.

### Примерен вход и изход

|Вход|Изход|Вход|Изход|
|----|-----|----|-----|
|90<br>7<br>3<br>|Yes!99 hours left.|99<br>3<br>1|Not enough time!72 hours needed.|
