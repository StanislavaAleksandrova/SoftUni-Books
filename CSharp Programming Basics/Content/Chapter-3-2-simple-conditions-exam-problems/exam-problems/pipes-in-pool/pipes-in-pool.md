## Задача: тръби в басейн

Басейн с **обем V** има **две тръби**, от които се пълни. **Всяка тръба има определен дебит** (литрите вода, минаващи през една тръба за един час). Работникът пуска тръбите едновременно и излиза за **N часа**. Напишете програма, която изкарва състоянието на басейна, **в момента, когато работникът се върне**. 

### Входни данни

От конзолата се четат **четири реда**:
* Първият ред съдържа числото **V – обем на басейна в литри** – цяло число в интервала [**1 … 10000**].
* Вторият ред съдържа числото **P1 – дебит на първата тръба за час** – цяло число в интервала [**1 … 5000**].
* Третият ред съдържа числото **P2 – дебит на втората тръба за час** – цяло число в интервала [**1 … 5000**].
* Четвъртият ред съдържа числото **H – часовете, в които работникът отсъства** – число с плаваща запетая в интервала [**1.0 … 24.00**].

### Изходни данни

Да се отпечата на конзолата **едно от двете възможни състояния**:
* До колко се е запълнил басейнът и коя тръба с колко процента е допринесла. Всички проценти да се форматират до цяло число (без закръгляне).
  * "The pool is **[x]**% full. Pipe 1: **[y]**%. Pipe 2: **[z]**%."
* Ако басейнът се е препълнил – с колко литра е прелял за даденото време, число с плаваща запетая.
  * "For **[x]** hours the pool overflows with **[y]** liters."

**Имайте предвид**, че поради **закръглянето до цяло число** се **губят данни** и e нормално **сборът на процентите да е 99%, а не 100%**.

### Примерен вход и изход

|Вход|Изход|Вход|Изход|
| ---- | ----- | ---- | ---- |
|1000<br>100<br>120<br>3 |The pool is 66% full. Pipe 1: 45%. Pipe2: 54%. |100<br>100<br>100<br>2.5|For 2.5 hours the pool overflows with 400 liters.|