#### Извършване на проверки и обработка на изходните данни

След като вече имаме и **стойността на количеството** вода, което е минало през **тръбите**, следва стъпката, в която трябва да **сравним** това количество с обема на самия басейн. 

Това ще направим с проста **`if-else`** проверка, в която условието ще е дали **количеството вода е по-малко от обема на басейна**. Ако проверката върне **`true`**, то трябва да разпечатаме един **ред**, който да съдържа в себе си **съотношението** между количеството **вода, минало през тръбите**, и **обема на басейна**, както и **съотношението на количеството вода** от **всяка една тръба** спрямо **обема на басейна**. 

Съотношението е нужно да бъде изразено в **проценти**, затова и всички изчисления до момента в този ред ще бъдат **умножени по 100**. Стойностите ще бъдат вмъкнати с **placeholder-и** и тъй като има условие **резултата в проценти** да се форматира до **две цифри** след **десетичния** знак **без закръгляне**, то за целта ще използваме метода **`Math.Truncate(…)`**.

![](/assets/chapter-3-2-images/02.Pipes-in-pool-03.png)

Ако **проверката** обаче върне резултат **`false`**, то това означава, че **количеството вода** е **по-голямо** от **обема** на басейна, съответно той е **прелял**. Отново изхода трябва да е на **един ред**, но този път съдържа в себе си само **две стойности** - тази на **часовете**, в които работникът е отсъствал, и **количеството вода**, което е **разлика** между **влязлата вода** и **обема на басейна**.

### Тестване в Judge системата

Тествайте решението си тук: [https://judge.softuni.org/Contests/Practice/Index/507#1](https://judge.softuni.org/Contests/Practice/Index/507#1).
