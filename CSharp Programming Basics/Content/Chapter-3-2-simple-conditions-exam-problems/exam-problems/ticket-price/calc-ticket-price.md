#### Изчисляване цената на транспорта

След като е направено и това, вече може да пристъпим към изчислението на самата **цена за транспорта**. Ограниченията, които присъстват в условието на задачата, са относно **разстоянието**, което студента иска да пропътува. По тази причина, ще построим **`if-else`** конструкция, с чиято помощ ще открием **цената** за транспорта в зависимост от подадените километри.

![](/assets/chapter-3-2-images/01.Transport-price-05.png)

Първо правим проверка дали километрите са **под 20**, тъй като от условието е видно, че **под 20** километра студента би могъл да използва само **такси**. Ако условието на проверката е **вярно** (връща **`true`**), променливата, която е създадена, за да пази стойността на цената на транспорта (**`price`**), ще си **присвои** съответната стойност. Тази стойност е равна на **първоначалната такса**, която **събираме** с неговата **тарифа**, **умножена** по **разстоянието**, което студента трябва да измине. 

Ако условието на променливата **не е вярно** (връща **`false`**), следващата стъпка е програмата ни да провери дали километрите са **под 100**. Правим това, защото от условието е видно, че в този диапазон може да се използва и **автобус** като транспортно средство. **Цената** за километър на автобуса **е по-ниска** от тази на таксито. Следователно, ако резултата от проверката е **верен**, то в блок тялото на **`else if`**, на променливата за цената на транспорта (**`price`**) трябва да присвоим **стойност**, равна на резултата от **умножението** на **тарифата** на автобуса по **разстоянието**. 

Ако и тази проверка **не даде `true`** като резултат, остава в тялото на **`else`** на променливата за цена да присвоим **стойност**, равна на **резултата** от **умножението** на **разстоянието** по **тарифата** на влака. Това се прави, тъй като влакът е **най-евтиния** вариант за транспорт при даденото разстояние.