#### Изчисляване тарифата на таксито

След като вече сме **декларирали и инициализирали** входните данни и променливата, в която ще пазим стойността на цената, трябва да преценим кои **условия** от задачата първо **ще бъдат проверени**. 

От условието е видно, че тарифите на две от превозните средства **не зависят** от това дали е **ден** или **нощ**, но тарифата на единия превоз (такси) **зависи**. По тази причина **първата проверка** ще е именно дали е **ден или нощ**, за да стане ясно коя тарифа на таксито ще се **използва**. За целта **декларираме още една променлива**, в която ще пазим стойността на **тарифата на таксито**.

![](/assets/chapter-3-2-images/01.Transport-price-03.png)

За да изчислим **тарифата на таксито**, ще използваме проверка от типа **`if-else`** и чрез нея променливата за цената на таксито ще си присвои **стойност**. 

![](/assets/chapter-3-2-images/01.Transport-price-04.png)