#### Изчисляване и отпечатване на покрива

От примерите можем да разберем, че **покривът** е съставен от **две кули** и **междинна част**. Всяка кула се състои от начало **`/`**, среда **`^`** и край **`\`**.

<table><tr><td><img src="/assets/alert-icon.png" style="max-width:50px" /></td>
<td><strong><code>\</code></strong> е специален символ в езика C# и използвайки само него в метода <strong><code>Console.WriteLine(…)</code></strong>, конзолата няма да го разпечата, затова с <strong><code>\\</code></strong> показваме на конзолата, че искаме да отпечатаме точно този символ, без да се интерпретира като специален (<b>екранираме го</b>, на английски се нарича “<b>character escaping</b>”).</td>
</tr></table>

Средата е с размер, равен на **`n / 2`**, следователно можем да отделим тази стойност в отделна **променлива**. Тя ще пази **големината** на **средата на кулата**.

![](/assets/chapter-6-2-images/01.Draw-fort-02.png)

Декларираме си и втора **променлива**, в която ще пазим **стойността** на частта **между двете кули**. Междинната част на покрива е с размер  **`2 * n - 2 * colSize - 4`**.

![](/assets/chapter-6-2-images/01.Draw-fort-03.png)

За да отпечатаме на конзолата **покрива**, ще използваме **`new string`**, която приема два параметъра **`(char, int)`** и съединява даден символ **n** на брой пъти.

![](/assets/chapter-6-2-images/01.Draw-fort-04.png)