#### Прочитане на входните данни и отпечатване на началния ред

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала [**3 … 1000**]. По тази причина ще използваме **променлива** от тип **`int`**.

![](/assets/chapter-6-2-images/03.Stop-01.png)

Можем да **разделим** фигурата на **3 части** - горна, средна и долна. **Горната част** се състои от две подчасти - начален ред и редове, в които знака се разширява. **Началния ред** е съставен от начало **`.`**, среда **`_`** и край **`.`**. След разглеждане на примерите можем да кажем, че началото е с големина **`n + 1`** и е добре да отделим тази **стойност** в отделна **променлива**.

![](/assets/chapter-6-2-images/03.Stop-02.png)
		
Трябва да създадем и втора **променлива**, в която ще пазим **стойността** на **средата на началния ред** и е с големина **`2 * n + 1`**.

![](/assets/chapter-6-2-images/03.Stop-03.png)
		
След като вече сме декларирали и инициализирали двете променливи, можем да отпечатаме на конзолата началния ред.

![](/assets/chapter-6-2-images/03.Stop-04.png)