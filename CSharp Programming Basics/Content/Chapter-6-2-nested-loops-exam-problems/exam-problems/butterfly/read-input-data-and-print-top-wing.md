#### Прочитане на входните данни и отпечатване на горното крило

От условието на задачата виждаме, че **входните данни** ще бъдат прочетени само от един ред, който ще съдържа в себе си едно **цяло число** в интервала [**3 … 1000**]. По тази причина ще използваме **променлива** от тип **`int`**.

![](/assets/chapter-6-2-images/02.Butterfly-01.png)

Можем да разделим фигурата на 3 части - горно крило, тяло и долно крило. За да начертаем горното крило на пеперудата, трябва да го разделим на части - начало **`*`**, среда **`\ /`** и край **`*`**. След разглеждане на примерите можем да кажем, че началото е с големина **`n - 2`**.

![](/assets/chapter-6-2-images/02.Butterfly-02.png)

Виждаме също така, че горното крило на пеперудата е с размер **`n - 2`**, затова можем да направим цикъл, който да се повтаря **`halfRowSize`** пъти.

![](/assets/chapter-6-2-images/02.Butterfly-03.png)

От примерите можем да забележим, че на четен ред имаме начало **`*`**, среда **`\ /`** и край **`*`**, а на нечетен - начало **`-`**, среда **`\ /`** и край **`-`**. Следователно, трябва да направим **`if-else`** проверка дали е четен или нечетен редът и съответно да отпечатаме един от двата типа редове.

![](/assets/chapter-6-2-images/02.Butterfly-04.png)