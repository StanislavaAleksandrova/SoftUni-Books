#### Разписване на while цикъла

След това ще започнем да разписваме **`while`** циклите.
- Ще инициализираме **първата цифра**: **`d1 = 0`**.
- Ще зададем **условие за всеки** цикъл: цифрата да бъде по-малка или равна на 9.
- В **началото** на всеки цикъл задаваме стойност на **следващата** цифра, в случая: **`d2 = 0`**. При вложените **`for`** цикли инициализираме променливите във вътрешните цикли при всяко увеличение на външните. Искаме да постигнем същото поведение и тук.
- В **края** на всеки цикъл ще **увеличаваме** цифрата с едно: **`d++`**.
- В **най-вътрешния** цикъл ще направим **проверката** и ако е необходимо, ще принтираме на конзолата.

![](/assets/chapter-7-exam-preparation-images/02.magic-numbers-3.png)
