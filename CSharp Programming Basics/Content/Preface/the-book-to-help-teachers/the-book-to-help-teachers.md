## Книгата в помощ на учителите

Ако сте **учител по програмиране**, информатика или информационни технологии или искате **да преподавате програмиране**, тази книга ви дава нещо повече от добре структуриран учебен материал с много примери и задачи. **Безплатно** към книгата получаватe **качествено учебно съдържание** за преподаване в училище, на **български език**, съобразено с училищните изисквания:

* **Учебни презентации** (PowerPoint слайдове) за всяка една учебна тема, съобразени с 45-минутните часове в училищата – безплатно.
* Добре разработени **задачи за упражнения** в клас и за домашно, с детайлно описани условия и примерен вход и изход – безплатно.
* **Система за автоматизирана проверка на задачите** и домашните (online judge system), която да се използва от учениците, също безплатно.
* **Видео-уроци** с методически указания от **безплатния курс за учители по програмиране**, който се провежда регулярно от СофтУни фондацията.
 
Всички тези **безплатни преподавателски ресурси** можете да намерите на сайта на СофтУни фондацията, заедно с учебно съдържание за цяла поредица от курсове по програмиране и софтуерни технологии. Изтеглете ги свободно от тук: https://softuni.foundation/projects/applied-software-developer-profession/.
