#### Прочитане на входните данни

Решението на тази задача, подобно на предходната, също можем да разделим мислено на три части – **прочитане** на входните данни, **обработката** им и **извеждане** на резултат.

![](/assets/chapter-5-2-images/02.Smart-lilly-01.png)

Отново започваме с избора на подходящи **типове данни** и имена на променливите. За годините на Лили (**`age`**) и единичната цена на играчката (**`presentPrice`**) по условие е дадено, че ще са **цели числа**. Затова ще използваме **типа `int`**. За цената на пералнята (**`priceOfWashingMachine`**) знаем, че е **дробно число и избираме `double`**. Разбира се, можем да пропуснем изричното уточняване на типа, като вместо това употребим **`var`**. В кода по-горе **декларираме** и **инициализираме** (присвояваме стойност) променливите.