### Насоки и подсказки

Програмата, която решава този проблем, можем да разделим мислено на три части:

  * **Прочитане на входните данни** – в настоящата задача това включва прочитането на числото **n**, последвано от **n на брой цели числа**, всяко на отделен ред.
  * **Обработка на входните данни** – в случая това означава разпределяне на числата по групи и изчисляване на процентното разделение по групи.
  * **Извеждане на краен резултат** – отпечатване на хистограмата на конзолата в посочения формат.
  
Преди да продължим напред ще направим едно малко отклонение от настоящата тема, а именно ще споменем накратко, че в програмирането всяка променлива е от някакъв **тип данни**. В тази задача ще използваме числовите типове **`int`** за **цели числа** и **`double`** за **дробни**. Често, за улеснение, програмистите изпускат изричното уточняване на типа, като го заместват с ключовата дума **`var`**. С цел по-лесно разбиране ние ще изписваме типа при декларацията на променливите.

Сега ще преминем към имплементацията на всяка от горепосочените точки.