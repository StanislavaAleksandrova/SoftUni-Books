#### Изчисляване на процентите

След като сме определили колко числа има във всяка група, можем да преминем към изчисляването на процентите, което е и главна цел на задачата. За това ще използваме следната формула:

<p align="center"><strong>(процент на група) = (брой числа в група) * 100 / (брой на всички числа)</strong></p>

Тази формула в програмния код изглежда по следния начин:

![](/assets/chapter-5-2-images/01.Histogram-04.png)

Ако разделим на **100** (число тип **`int`**) вместо на **100.0** (число тип **`double`**), ще се извърши така нареченото **целочислено деление** и в променливата ще се запази само цялата част от делението, а това не е желания от нас резултат. Например: **5 / 2 = 2**, а **5 / 2.0 = 2.5**. Имайки това предвид, формулата за първата променлива ще изглежда така: 

![](/assets/chapter-5-2-images/01.Histogram-05.png)

За да стане още по-ясно какво се случва, нека разгледаме следния пример:

|Вход|Изход|
|--------|---------|
|**3**<br>1<br>2<br>999|66.67%<br>0.00%<br>0.00%<br>0.00%<br>33.33%|

В случая **`n = 3`**.
За цикъла имаме:
   -   	**`i = 0`** - прочитаме числото 1, което е по-малко от 200 и попада в първата група (**`p1`**), увеличаваме брояча на групата (**`cntP1`**) с 1.
   -   	**`i = 1`** – прочитаме числото 2, което отново попада в първата група (**`p1`**) и увеличаваме брояча ѝ (**`cntP1`**) отново с 1.
   -   	**`i = 2`** – прочитаме числото 999, което попада в последната група (**`p5`**), защото е по-голямо от 800, и увеличаваме брояча на групата (**`cntP5`**) с 1.
   
След прочитането на числата в група **`p1`** имаме 2 числа, а в **`p5`** имаме 1 число. В другите групи **нямаме числа**. Като приложим гореспоменатата формула, изчисляваме процентите на всяка група. Ако във формулата умножим по **100**, вместо по **100.0** ще получим за група **`p1`** 66%, а за група **`p5`** – 33% (няма да има дробна част).
