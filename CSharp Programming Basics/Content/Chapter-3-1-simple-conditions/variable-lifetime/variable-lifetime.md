## Живот на променлива

Всяка една променлива си има обхват, в който съществува, наречен **variable scope**. Този обхват уточнява къде една променлива може да бъде използвана. В езика C# областта, в която една променлива съществува, започва от реда, на който сме я **дефинирали** и завършва до първата затваряща къдрава скоба **}** (на метода, на **`if` конструкцията** и т.н.). За това е важно да знаем, че **всяка променлива, дефинирана вътре в тялото на `if`, няма да бъде достъпна извън него**, освен ако не сме я дефинирали по-нагоре в кода.

В примера по-долу, на последния ред, на който се опитваме да отпечатаме променливата **`salary`**, която е дефинирана в **`if` конструкцията**, ще получим **грешка**, защото нямаме достъп до нея.

![](/assets/chapter-3-images/00.Variable-scope-01.png)
