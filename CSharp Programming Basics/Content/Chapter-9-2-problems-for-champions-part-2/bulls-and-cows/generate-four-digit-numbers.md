#### Генериране на четирицифрени числа

Нека започнем да размишляваме над нашия проблем. Това, което трябва да направим, е да **анализираме всички числа от `1111` до `9999`** без тези, които съдържат в себе си нули (напр. **`9011`**, **`3401`** и т.н. са невалидни). Какъв е най-лесният начин за **генериране** на всички тези **числа**? **С вложени цикли**. Тъй като имаме **4-цифрено число**, ще имаме **4 вложени цикъла**, като всеки един от тях ще генерира **отделна цифра от нашето число** за тестване.

![](/assets/chapter-9-2-images/03.Bulls-and-cows-06.png)

Благодарение на тези цикли, **имаме достъп до всяка една цифра** на всички числа, които трябва да проверим. Следващата ни стъпка е да **разделим секретното число на цифри**. Това може да се постигне много лесно чрез **комбинация от целочислено и модулно деление**.

![](/assets/chapter-9-2-images/03.Bulls-and-cows-07.png)