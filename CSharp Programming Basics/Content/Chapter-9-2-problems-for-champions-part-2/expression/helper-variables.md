#### Създаване на помощни променливи

За целите на нашата задача ще имаме нужда от две променливи:
* Една променлива, в която ще пазим **текущия резултат**.
* Още една променлива, в която ще пазим **текущия оператор** от нашия израз.

![](/assets/chapter-9-2-images/02.X-expression-04.png)

Относно кода по-горе трябва да поясним два детайла. Първият е използването на тип **`decimal`** за **съхранение на резултата на нашето уравнение** с цел избягване на всякакви проблем с точността, които съпътстват типовете **`float`** и **`double`**. Вторият е стойността по подразбиране на оператора - тя е **`+`**, за да може още първото срещнато число да бъде събрано с резултата ни.